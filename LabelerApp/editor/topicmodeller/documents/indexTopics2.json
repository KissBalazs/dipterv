{"1": ["k\u00e9t", "p\u00e9ld\u00e1ul", "cserhalmi", "guly\u00e1s", "korm\u00e1ny", {"id": 178, "text": "\n                          \n                        A S\u00e1ndor-palot\u00e1t s\u00e1rga fest\u00e9kkel a h\u00e9tf\u0151i t\u00fcntet\u00e9sen megdobni pr\u00f3b\u00e1l\u00f3 Guly\u00e1s M\u00e1rtont b\u0171n\u00f6snek tal\u00e1lta, \u00e9s 300 \u00f3ra fizikai k\u00f6z\u00e9rdek\u0171 munk\u00e1ra \u00edt\u00e9lte a b\u00edr\u00f3 a gyors\u00edtott elj\u00e1r\u00e1sban, cs\u00fct\u00f6rt\u00f6k\u00f6n kora d\u00e9lut\u00e1nt\u00f3l estig tart\u00f3 per v\u00e9g\u00e9n hozott \u00edt\u00e9letben. Az aktivista t\u00e1rstettesk\u00e9nt k\u00f6vetett el gar\u00e1zdas\u00e1got \u00e9s rong\u00e1l\u00e1st a b\u00edr\u00f3s\u00e1g szerint. Ha Guly\u00e1s nem tudja teljes\u00edteni a k\u00f6zmunk\u00e1t, akkor fogh\u00e1zban kell let\u00f6ltenie.A m\u00e1sik v\u00e1dlott, Varga Gergely szint\u00e9n b\u0171n\u00f6s t\u00e1rstettesk\u00e9nt elk\u00f6vetett gar\u00e1zdas\u00e1g \u00e9s rong\u00e1l\u00e1s b\u0171ncselekm\u00e9ny\u00e9ben. Az \u00edt\u00e9let 200 \u00f3ra k\u00f6z\u00e9rdek\u0171 munka, ha ezt nem tudja \u00f6nhib\u00e1j\u00e1b\u00f3l teljes\u00edteni, akkor fogh\u00e1z.Eddigi fogvatart\u00e1suk 12 \u00f3ra k\u00f6zmunk\u00e1nak sz\u00e1m\u00edthat\u00f3 be. 29350 forint k\u00f6lts\u00e9get kell m\u00e9g ezen fel\u00fcl megfizetni\u00fck.Az indokol\u00e1s szerint \"az \u00fcgy\u00e9sz sz\u00f3ban el\u0151adott v\u00e1dj\u00e1val a t\u00e9ny\u00e1ll\u00e1s nagyr\u00e9szt egyez\u0151\"- mondta Horny\u00e1k Szabolcs b\u00edr\u00f3. A b\u00edr\u00f3 a v\u00e1dlottak vallom\u00e1s\u00e1t vette alapul, hiszen a cselekm\u00e9nyt egyez\u0151en adt\u00e1k el\u0151, \u00e9s a r\u00e9szletekt\u0151l is besz\u00e1moltak \u0151k maguk.\u00a0A b\u00edr\u00f3 kit\u00e9rt az eddig ismeretlen harmadik szem\u00e9lyre: eszerint csoportosnak min\u0151s\u00edtette a b\u00edr\u00f3 az akci\u00f3t. Hangs\u00falyozta, hogy Varga \u00e9s Guly\u00e1s k\u00f6z\u00f6sen cselekedtek, \u00e9s \"sz\u00e1nd\u00e9kegys\u00e9gben cselekedett a v\u00e1dlottakkal a harmadik szem\u00e9ly is.\"A S\u00e1ndor-palota jogszab\u00e1lyban m\u0171eml\u00e9knek min\u0151s\u00fcl, \u00edgy a b\u00edr\u00f3 szerint mell\u00e9kes, hogy milyen a hozz\u00e1\u00e1ll\u00e1suk a v\u00e1dlottaknak az \u00e9p\u00fclethez.\u00a0A b\u00edr\u00f3s\u00e1g azt az \u00fcgy\u00e9szi \u00e1ll\u00e1spontot nem ismerte el, hogy 23 ezer forint k\u00e1r keletkezett. A b\u00edr\u00f3 szerint \"nem meghat\u00e1rozott m\u00e9rt\u00e9k\u0171 k\u00e1rt okoztak az \u00e9p\u00fcletben.\"Arr\u00f3l, hogy v\u00e9lem\u00e9nynyilv\u00e1n\u00edt\u00e1s vagy b\u0171ncselekm\u00e9ny, amit tettek, a b\u00edr\u00f3 azt mondta, a gar\u00e1zdas\u00e1g fogalm\u00e1t kimer\u00edtette Guly\u00e1s\u00e9k cselekedete. A b\u00edr\u00f3 szerint a gar\u00e1zdas\u00e1gnakA b\u00edr\u00f3s\u00e1g szerint mindh\u00e1rom felt\u00e9tel teljes\u00fclt. A megbotr\u00e1nkoztat\u00e1s p\u00e9ld\u00e1ul az\u00e9rt, mert turist\u00e1k is s\u0171r\u0171n j\u00e1rnak arrafel\u00e9. Azt is k\u00f6z\u00f6lt\u00e9k, hogy\u00a0a\u00a0v\u00e1dlottak a rong\u00e1l\u00e1ssal k\u00e1rt okoztak, ehhez ugyanis a dolog\u00a0\u00e1llag\u00e1nak a k\u00e1rosod\u00e1sa is elegend\u0151, nem sz\u00fcks\u00e9ges, hogy haszn\u00e1lhatatlann\u00e1 v\u00e1ljon a rong\u00e1lt dolog.A b\u00edr\u00f3 an\u00e9lk\u00fcl, hogy ez a v\u00e1dirat r\u00e9sze lett volna, kit\u00e9rt arra, hogy k\u00e9t rend\u0151r arc\u00e1ra is fr\u00f6ccsent a v\u00edzb\u00e1zis\u00fa fest\u00e9k, \u00edgy a \"vegyi anyag\" szembe ker\u00fclve vesz\u00e9lyt okozhatott volna. Ellaposodott a t\u00fcntet\u00e9s, vallotta Varga, ebb\u0151l a b\u00edr\u00f3 szerint arra lehet k\u00f6vetkeztetni, hogy nem \u00e9rtett volna egyet mindenki a fest\u00e9kes akci\u00f3val mondta a b\u00edr\u00f3, mire a hallgat\u00f3s\u00e1g t\u00fcntet\u0151en kivonult. A b\u00edr\u00f3 szerint s\u00falyosb\u00edt\u00f3 k\u00f6r\u00fclm\u00e9ny, hogy sok mostan\u00e1ban a gar\u00e1zdas\u00e1g. Enyh\u00edt\u0151, hogy Guly\u00e1s bocs\u00e1natot k\u00e9rt a fest\u00e9kes rend\u0151r\u00f6kt\u0151l. Varg\u00e1n\u00e1l a b\u00fcntetlen el\u0151\u00edt\u00e9let az enyh\u00edt\u0151 k\u00f6r\u00fclm\u00e9ny, ez\u00e9rt kapott kevesebbet.A b\u00edr\u00f3s\u00e1g t\u00falzottnak \u00edt\u00e9lte volna a szabads\u00e1gveszt\u00e9st, hogy Guly\u00e1snak m\u00e1s \u00fcgyei is voltak. Varg\u00e1n\u00e1l pedig ez sz\u00f3ba sem ker\u00fclhetett.Guly\u00e1s \u00e9s Varga felment\u00e9s\u00e9rt fellebbezett, az \u00fcgy\u00e9szs\u00e9g pedig\u00a0az eredetileg javasolt felf\u00fcggesztett szabads\u00e1gveszt\u00e9s kiszab\u00e1s\u00e1\u00e9rt.\u00a0A v\u00e1dlottak mindketten szabadon t\u00e1vozhatnak.\u00a0A teremb\u0151l kivonul\u00f3 hallgat\u00f3s\u00e1g egyik tagja azt k\u00e9rdezte hangosan, hogy \"p\u00e9ld\u00e1t akarnak statu\u00e1lni, az \u00edt\u00e9lettel, hogy mindenki maradjon otthon, vagy fel akarj\u00e1k b\u0151sz\u00edteni az embereket, hogy utc\u00e1ra vonuljanak \u00e9s m\u00e9g nagyobb er\u0151t vethessenek be ellen\u00fcnk?\".Guly\u00e1s \u00e9s Varga egym\u00e1s v\u00e1ll\u00e1t \u00e1tkarolva adott k\u00f6z\u00f6s nyilatkozatot. Guly\u00e1s azt mondta, a t\u00f6rv\u00e9nyes rendnek megfelel\u0151en zajlott le a 72 \u00f3r\u00e1s \u0151rizet, de felh\u00e1bor\u00edt\u00f3, hogy a b\u00fcntet\u00e9sv\u00e9grehajt\u00e1s milyen \u00e1llapotban van. P\u00e9ld\u00e1ul az \u00e9lelmez\u00e9s mennyis\u00e9ge, az elz\u00e1rts\u00e1g, az egyed\u00fcll\u00e9t, az ablaktalan helyis\u00e9g. Varga szerint ez hamarosan mindenkinek \u00e1t\u00e9lhet\u0151 \u00e9lm\u00e9ny lesz, ha a dolgok \u00edgy mennek tov\u00e1bb.Mi a tanuls\u00e1g? Varga azt mondta, egy besz\u00e9det m\u00e1r mondott, a m\u00e1sikat nem szeretn\u00e9 kamer\u00e1ba. A t\u00fcntet\u00e9s megengedett form\u00e1ja a b\u00e9k\u00e9s menetel\u00e9s \u00e9s belet\u00f6r\u0151d\u00e9s. Ami ezen k\u00edv\u00fcl van, az kem\u00e9ny fizikai munk\u00e1val b\u00fcntetend\u0151, mondta.\u00a0F\u00fcr\u00f6dni, aludni, enni fogunk most, \u00e9s term\u00e9szetesen folytatni kell az ellen\u00e1ll\u00e1st, mondta Guly\u00e1s. Meglepve hallotta, hogy szombaton t\u00fcntet\u00e9s van, de \"ott a hely\u00fcnk\", mondta.\u00a0A legrosszabb, amit k\u00f6vethet a magyar n\u00e9p, hogy kiszolg\u00e1lja ezt az uk\u00e1zt \u00e9s nem fog t\u00fcntetni. Ne k\u00f6vess\u00e9k el ezt a hib\u00e1t, mondta, mik\u00f6zben l\u00e1tv\u00e1nyosan nem \u00e1llt sz\u00f3ba az EchoTV-vel.Guly\u00e1s nyilatkozata v\u00e9g\u00e9n elhangzott, hogy f\u00e9l t\u00edzre az Igazs\u00e1g\u00fcgyi Miniszt\u00e9rium el\u00e9 t\u00fcntet\u00e9st h\u00edvtak \u00f6ssze az \u00edt\u00e9let miatt.D\u00e9lut\u00e1n f\u00e9l egykor elkezd\u0151d\u00f6tt a h\u00e9tf\u0151n a S\u00e1ndor-palot\u00e1n\u00e1l t\u00f6rt\u00e9nt t\u00fcntet\u00e9sen \u0151rizetbe vett politikai aktivist\u00e1k, Guly\u00e1s M\u00e1rton \u00e9s Varga Gerg\u0151 b\u00edr\u00f3s\u00e1gi t\u00e1rgyal\u00e1sa. Legal\u00e1bb 90 ember t\u00f6m\u00f6r\u00fclt \u00f6ssze a terem el\u0151tt, ahov\u00e1 sz\u0171ken ennyien \u00e9pp bef\u00e9rhetnek.A t\u00e1rgyal\u00e1st itt k\u00f6vetheti \u00e9l\u0151ben:Varga Gerg\u0151t \u00e9s Guly\u00e1s M\u00e1rtont bilincsben, vezet\u0151p\u00f3r\u00e1zon vezett\u00e9k a b\u00edr\u00f3s\u00e1g el\u00e9, amire a v\u00e9d\u0151\u00fcgyv\u00e9d r\u00f6gt\u00f6n felh\u00edvta a b\u00edr\u00f3s\u00e1g figyelm\u00e9t, hogy ez a bilincsben tart\u00e1s \u00f6nmag\u00e1ban jogellenes fogva tart\u00e1s, ez\u00e9rt azt vegy\u00e9k le mindk\u00e9t gyan\u00fas\u00edtottr\u00f3l. Ezt a b\u00edr\u00f3 v\u00e9g\u00fcl elrendelte.\u00a0Varga \u00e9s Guly\u00e1s v\u00e9d\u0151je is elmondta, hogy az \u0151rizetbe v\u00e9tel jogtalan volt, nem voltak meg a jogi felt\u00e9telei. Ez\u00e9rt ind\u00edtv\u00e1nyozt\u00e1k, hogy sz\u00fcntess\u00e9k meg az \u0151rizetbe v\u00e9telt.Varga v\u00e9d\u0151je szerint nem volt idej\u00fck rendesen felk\u00e9sz\u00fclni, videofelv\u00e9teleket sem l\u00e1ttak, csak a sajt\u00f3ban megjelent k\u00f6z\u00fcl n\u00e9h\u00e1nyat. Mindk\u00e9t v\u00e9d\u0151 arra tesz ind\u00edtv\u00e1nyt hogy a b\u00fcntet\u0151 elj\u00e1r\u00e1st k\u00fcldje vissza az \u00fcgy\u00e9szs\u00e9ghez a b\u00edr\u00f3s\u00e1g, \u00e9s az \u00e1ltal\u00e1nos szab\u00e1lyok szerint folytassa le.Guly\u00e1s\u00e9kat ov\u00e1ci\u00f3 fogadta\u00a0a t\u00e1rgyal\u00f3teremben:\u00dajabb tapsot Guly\u00e1s azzal aratott, hogy a b\u00edr\u00f3 k\u00e9rd\u00e9s\u00e9re k\u00f6z\u00f6lte: a sajt\u00f3 k\u00f6zvet\u00edt\u00e9s\u00e9hez hozz\u00e1j\u00e1rul, de a propagandaoldal TV2, Echo TV \u00e9s M1-\u00e9hez nem. A hallgat\u00f3s\u00e1g ujjong\u00e1sa t\u00fal nagyra siker\u00fclt, a b\u00edr\u00f3 ki is osztotta az els\u0151 s\u00e1rga lapot: \" Ez per \u00e9s nem cirkusz\". Ha ez megism\u00e9tl\u0151dik, ki\u00fcr\u00edtteti a termet.Ezut\u00e1n V\u00e9gh Tam\u00e1s \u00fcgy\u00e9sz ismertette a v\u00e1dat, amibe a hallgat\u00f3s\u00e1g p\u00e1rszor az\u00e9rt \u00edgy is belekuncogott. \"A Facebook.com nev\u0171 oldalon szervezett t\u00fcntet\u00e9st\" a k\u00e9t v\u00e1dlott \u00e9s egy ismeretlen harmadik szem\u00e9ly. (Az ut\u00f3bbi jelent\u0151s\u00e9ge annyi, hogy \u00edgy csoportosan elk\u00f6vetett b\u0171ncselekm\u00e9nnyel v\u00e1dolhat\u00f3 Varga \u00e9s Guly\u00e1s.) A v\u00e1d szerint a m\u0171eml\u00e9ki v\u00e9delmet \u00e9lvez\u0151, kiemelt nemzeti vagyonk\u00e9nt kezelt eln\u00f6ki rezidencia megrong\u00e1l\u00e1sa c\u00e9lj\u00e1b\u00f3l narancss\u00e1rga fest\u00e9keket szereztek be. Ezeket dobt\u00e1k a rend\u0151r\u00f6k felett a palota fel\u00e9, Guly\u00e1s csak az\u00e9rt nem tal\u00e1lta el az \u00e9p\u00fcletet, mert ebben a rend\u0151r\u00f6k megakad\u00e1lyozt\u00e1k, Varg\u00e1\u00e9 viszont 23 ezer forintos k\u00e1rt okozott az \u00e9p\u00fcletben - \u00edgy lett rong\u00e1l\u00e1s a v\u00e1d. Gar\u00e1zda viselked\u00e9s\u00fck megbotr\u00e1nkoz\u00e1st kelthetett a jelenl\u00e9v\u0151k k\u00f6r\u00e9ben - mondta az \u00fcgy\u00e9sz, amin t\u00f6bben halkan kuncogtak.Guly\u00e1s \u00e9s Varga \u00fcgyv\u00e9djei el\u0151sz\u00f6r a fogva tart\u00e1s jogszer\u0171s\u00e9g\u00e9t vitatt\u00e1k, \u00e9s k\u00e9rt\u00e9k a v\u00e1dlottak bilincseinek lev\u00e9tel\u00e9t is, amihez a b\u00edr\u00f3 hozz\u00e1j\u00e1rult. Ahhoz viszont nem, hogy az \u00fcgy\u00e9szs\u00e9ghez visszak\u00fcldje az \u00fcgyet, ahogyan azt Guly\u00e1s \u00fcgyv\u00e9dje javasolta.Nem fogom visszafogni magam, am\u00edg ez az elnyom\u00f3 rezsim m\u0171k\u00f6dik - mondta Guly\u00e1s id\u00e9zve Orb\u00e1nt, aki a rendszerv\u00e1lt\u00e1s el\u0151tt azt mondta, hogy az a hatalom csak mag\u00e1ra vethet, amelyik nem k\u00e9pes sz\u00f3t \u00e9rteni a form\u00e1l\u00f3d\u00f3 t\u00e1rsadalmi er\u0151kkel.Az \u00e9hs\u00e9gre, \u00e1lmatlans\u00e1gra hivatkozva szabadkoz\u00f3, de \u00edgy is \u00f6sszeszedetten besz\u00e9l\u0151 Guly\u00e1s humor\u00e1n\u00e1l volt: s\u00falyosb\u00edt\u00f3 k\u00f6r\u00fclm\u00e9nyk\u00e9nt r\u00f3tta fel mag\u00e1nak, hogy nem \u0151 szervezte a t\u00fcntet\u00e9st, csak tudom\u00e1st szerzett r\u00f3la. \" De ett\u0151l m\u00e9g nem vettem volna este nyakamba a v\u00e1rost, hogy v\u00edzb\u00e1zis\u00fa fest\u00e9ket szerezzek. Eg\u00e9szen addig, am\u00edg meg nem hallottam K\u00f3sa Lajos nyilatkozat\u00e1t, amib\u0151l \u00fagy \u00e9reztem, itt a v\u00e9g. B\u00e1r K\u00f3s\u00e1t hallgatva az embernek gyakran az az \u00e9rz\u00e9se, hogy itt a v\u00e9g.\"\"\u00dagy \u00e9reztem, ha erre nem reag\u00e1lunk, akkor meg\u00e9rdemelj\u00fck\" az ilyen vezet\u0151ket - mondta Guly\u00e1s nem tagadva a rong\u00e1l\u00e1st, amely szerinte a b\u0171nr\u00e9szes \u00c1der J\u00e1nos eln\u00f6k t\u00f6rv\u00e9nyt j\u00f3v\u00e1hagy\u00f3 l\u00e9p\u00e9se elleni tiltakoz\u00e1s volt. De a k\u00e1rokoz\u00e1sban Guly\u00e1s \u00f3vatos volt: sz\u00e1nd\u00e9kosan nem zom\u00e1nc, hanem v\u00edzb\u00e1zis\u00fa fest\u00e9ket vett, tudva, \"hogy nem \u00c1der fogja szem\u00e9lyesen levakarni, \u00e9s nem akart kitolni az alacsony b\u00e9r\u00e9rt foglalkoztatott dolgoz\u00f3kkal\", akikre ez a feladat v\u00e1rt.Karj\u00e1t azonban elkapt\u00e1k a rend\u0151r\u00f6k, a k\u00f6vetkez\u0151 pillanatban m\u00e1r a f\u00f6ld\u00f6n hevert, \u00edgy fest\u00e9kei nem \u00e9rtek c\u00e9lt - z\u00e1rta le a sztorit Guly\u00e1s aki az \u00fcgy\u00e9sz k\u00e9rd\u00e9s\u00e9re nem er\u0151s\u00edtette meg, hogy lett volna harmadik szem\u00e9ly az akci\u00f3ban.\u00a0Guly\u00e1s nem k\u00f6nny\u00edtette meg a helyzet\u00e9t azzal, hogy meg\u00edg\u00e9rte: szabadon enged\u00e9se ut\u00e1n is k\u00fczdeni fog az elnyom\u00f3 rezsim ellen, hasonl\u00f3 eszk\u00f6z\u00f6kkel, miut\u00e1n a hatalom nem hagy m\u00e1s lehet\u0151s\u00e9get. A 31 \u00e9ves Guly\u00e1s helyzet\u00e9t nehez\u00edti, hogy a Nemzeti V\u00e1laszt\u00e1si Iroda kopaszbotr\u00e1ny \u00fcgy\u00e9ben elfoglalt \u00e1ll\u00e1spontja miatti kor\u00e1bbi tiltakoz\u00e1sa miatt a b\u00edr\u00f3s\u00e1g egy \u00e9v pr\u00f3baid\u0151re bocs\u00e1totta \u0151t. Az \u00fcgy\u00e9szs\u00e9g a k\u00e9t \u00fcgy egyes\u00edt\u00e9s\u00e9t javasolta is, ez ellen Guly\u00e1s \u00fcgyv\u00e9dje tiltakozott.Guly\u00e1s szerint az\u00e9rt nem siker\u00fclt rendesen felk\u00e9sz\u00fclnie a t\u00e1rgyal\u00e1sra, mert az elm\u00falt 3 napban\u00a0teljesen indokolatlanul\u00a0fogva tartott\u00e1k, nem tudott aludni, pihenni, \u00e9tkezni sem.Guly\u00e1s vallom\u00e1s\u00e1t itt tudja megn\u00e9zni:\n                          \n                        Varga m\u00e1sodrend\u0171 v\u00e1dlottk\u00e9nt ker\u00fclt az \u00fcgybe, \u0151t k\u00e9s\u0151bb is vett\u00e9k \u0151rizetbe.\u00a0Az el\u0151\u00e1ll\u00edt\u00e1sa miatt 36 \u00f3r\u00e1ja nem aludt - kezdte vallom\u00e1s\u00e1t, \u00e9s tagadta, hogy amit tett gar\u00e1zdas\u00e1g \u00e9s rong\u00e1l\u00e1s lett volna. \"J\u00f6v\u0151re \u00fagyis narancss\u00e1rg\u00e1ra akarj\u00e1k festeni\" - mondta, megjegyezve, hogy ink\u00e1bb \u00c1der J\u00e1nos viselked\u00e9se v\u00e1ltott ki k\u00f6zfelh\u00e1borod\u00e1st azzal, hogy egy 70 ezres t\u00fcntet\u00e9s ut\u00e1n m\u00e9gis al\u00e1\u00edrta a lex CEU-t.\u00a0Varga Gerg\u0151 kihallgat\u00e1s\u00e1n\u00e1l felmer\u00fclt a tan\u00fak kihallgat\u00e1sa, amihez azonban az \u00e9l\u0151 k\u00f6zvet\u00edt\u00e9st le kellene \u00e1ll\u00edtani. Guly\u00e1s v\u00e9d\u0151je erre azt mondta, egy\u00e1ltal\u00e1n nem lehet tan\u00fakat meghallgatni, mivel Guly\u00e1s kihallgat\u00e1sa alatt folyamatos volt az \u00e9l\u0151 k\u00f6zvet\u00edt\u00e9s, \u00edgy azt n\u00e9zhett\u00e9k.Varga el\u0151sz\u00f6r elmondta, \u0151 sem tudott rendesen pihenni, r\u00e1ad\u00e1sul amikor a rend\u0151r\u00f6k bevitt\u00e9k, azt mondt\u00e1k neki, hogy hazamehet nemsok\u00e1ra, de nem \u00edgy t\u00f6rt\u00e9nt. Az a t\u00e9ny, hogy egy t\u00f6bb mint 70 ezres t\u00fcntet\u00e9s ut\u00e1n \u00c1der al\u00e1\u00edrtja a t\u00f6rv\u00e9nyt, sokakban keltett nagy felh\u00e1borod\u00e1st \u00e9s \u0151 ebben a felfokozott \u00e1llapotban jutottak oda, hogy fest\u00e9kkel dobtak az \u00e9p\u00fclet fel\u00e9.\u00a0Eredetileg lufiba t\u00f6lt\u00f6tt\u00e9k volna a fest\u00e9ket, de ez nem siker\u00fclt, \u00edgy d\u00f6nt\u00f6ttek a flakonok elhaj\u00edt\u00e1sa mellett.\u00a0Hozz\u00e1tette, \"\u00fagy hallom, \u00fagyis narancss\u00e1rg\u00e1ra festik j\u00f6v\u0151re a S\u00e1ndor-palot\u00e1t\", \u00edgy megrohant\u00e1k a palot\u00e1t ezekkel a fest\u00e9kes dobozzal.Kezdett ellaposodni a t\u00fcntet\u00e9s, \u00fagy \u00e9reztem ebben a helyzetben adekv\u00e1t volt egy olyan, a sajt\u00f3 figyelm\u00e9t is megragad\u00f3 l\u00e9p\u00e9s, amely nem er\u0151szakos, de jelzi az el\u00e9gedetlens\u00e9get- mondta Varga.\u00a0Guly\u00e1snak nem siker\u00fclt eldobnia, \u0151 pedig nem is tudta, hogy v\u00e9g\u00fcl eltal\u00e1lt valakit, vagy valamit, mert Guly\u00e1s M\u00e1rtonra azonnal lecsaptak a rend\u0151r\u00f6k. \u0150t mag\u00e1t pedig az\u00e9rt nem tudtak akkor kiemelni a rend\u0151r\u00f6k - helyette k\u00f6vett\u00e9k, \u00e9s otthonr\u00f3l vitt\u00e9k el -, mert a Guly\u00e1s \"leteper\u00e9se\" akkora felh\u00e1borod\u00e1st keltett a t\u00f6megben, hogy nem tudt\u00e1k \u0151t is kiemelni. Harmadik emberr\u0151l nem tud.Vit\u00e1ba keveredett az \u00fcgyv\u00e9d \u00e9s az \u00fcgy\u00e9sz arr\u00f3l, hogy mi lett volna, ha a rend\u0151r\u00f6k nem int\u00e9zkednek: fest\u00e9kesek lettek volna vagy sem? Az \u00fcgy\u00e9sz szerint ez parttalann\u00e1 teszi a vit\u00e1t, a b\u00edr\u00f3 viszont helyre tette az \u00fcgy\u00e9szt azzal, hogy a k\u00e9rd\u00e9s indokolts\u00e1g\u00e1t majd \u0151 d\u00f6nti el. A k\u00e9rd\u00e9s nem mell\u00e9kes, hiszen fontos tudni, hogy Guly\u00e1s a rend\u0151r\u00f6ket akarta-e t\u00e1madni a fest\u00e9kkel, vagy csak az \u00e9p\u00fcletre ir\u00e1nyult az akci\u00f3. \u00a0A v\u00e9delem szerint az ut\u00f3bbi t\u00f6rt\u00e9nt.Azt\u00e1n sz\u00fcnet j\u00f6tt, a\u00a0b\u00edr\u00f3 nem j\u00e1rult hozz\u00e1, hogy Guly\u00e1s M\u00e1rton legal\u00e1bb egy kekszet megehessen, amit \u00fcgyv\u00e9dje adott volna neki. A sz\u00fcnetben Matl\u00e1k elmondta, szerinte nem sz\u0171nik meg a perek \u00e9l\u0151 k\u00f6zvet\u00edt\u00e9se a j\u00f6v\u0151ben sem, egyszer\u0171en biztos\u00edtania kell a b\u00edr\u00f3s\u00e1gnak, hogy olyan helysz\u00ednen bonyol\u00edts\u00e1k le, ahov\u00e1 minden \u00e9rdekl\u0151d\u0151 bef\u00e9r. \"Ak\u00e1r a N\u00e9pstadionban\"- adott egy tippet Guly\u00e1s M\u00e1rton \u00fcgyv\u00e9dje.D\u00e9lut\u00e1n f\u00e9l h\u00e1romkor megkezd\u0151dtek a tan\u00fakihallgat\u00e1sok.\u00a0Mivel az \u00e9l\u0151 k\u00f6zvet\u00edt\u00e9s miatt a tan\u00fak \u00e9s Varga is hallhatta az elhangzottakat, az \u00fcgyv\u00e9d \u00e1ll\u00e1spontja szerint a rend\u0151rs\u00e9g \u00e1ltal megid\u00e9zett hat tan\u00fa nem nyilatkozhatott volna. A b\u00edr\u00f3 azonban int\u00e9zkedett, hogy a tan\u00fakat ezut\u00e1n az \u00e9p\u00fclet m\u00e1s r\u00e9sz\u00e9ben helyezz\u00e9k el, ezzel adva lehet\u0151s\u00e9get k\u00e9s\u0151bbi vallom\u00e1st\u00e9telre.Guly\u00e1s \u00fcgyv\u00e9dje azonban ekkor is vitatta, hogy a tan\u00fakat ezut\u00e1n ki lehetne hallgatni, hiszen m\u00e1r hallott\u00e1k Guly\u00e1s \u00e9s Varga szavait, ez akkor is \u00edgy van,\"ha ezut\u00e1n a F\u00fcl\u00f6p-szigetekre helyezik \u0151ket\" - mondta Matl\u00e1k G\u00e1bor, akit a b\u00edr\u00f3 utas\u00edtott, hogy tart\u00f3zkodjon az ilyen megjegyz\u00e9sekt\u0151l. Viszont hozz\u00e1j\u00e1rult, hogy a v\u00e1dlottak m\u00e9gis ehessenek p\u00e1r falatot.Az \u00fcgyv\u00e9d kifog\u00e1solta, hogy a felk\u00e9sz\u00fcl\u00e9sre nem hagyott id\u0151t a hat\u00f3s\u00e1g, \u00edgy nem tudtak tan\u00fakat sem szerezni, \u00edgy csak a v\u00e1dnak vannak tan\u00fai - ez\u00e9rt is pr\u00f3b\u00e1lta Matl\u00e1k G\u00e1bor \u00fcgyv\u00e9d az \u00e9l\u0151 k\u00f6zvet\u00edt\u00e9sre hivatkozva el\u00e9rni, hogy a t\u00f6bbi tan\u00fat se hallgass\u00e1k meg. A b\u00edr\u00f3 ezt elutas\u00edtotta, \u00edgy a v\u00e1d mind a hat, rend\u0151rs\u00e9gi tan\u00faja elmondhatja, mit l\u00e1tott a S\u00e1ndor-palot\u00e1n\u00e1l.A k\u00f6zt\u00e1rsas\u00e1gi eln\u00f6ki \u0151rs\u00e9g beid\u00e9zett tan\u00faja azt mondta, m\u00e1sodmag\u00e1val teperte le Guly\u00e1st, aki a fest\u00e9kes flakon eldob\u00e1s\u00e1ra k\u00e9sz\u00fclt, \u00e1tugorva a szalagkordont.\u00a0Hogyan lett fest\u00e9kes a rend\u0151r? - pr\u00f3b\u00e1lta megtudakolni az \u00fcgyv\u00e9d, de nem jutott el\u0151bbre a v\u00e1laszokkal.Az egyik tan\u00fa azt\u00e1n azt mondta, nem volt durva a fest\u00e9k: \u00f6t perc alatt vizes szalv\u00e9t\u00e1val leszedte mag\u00e1r\u00f3l a szennyez\u0151d\u00e9st, ami igazolta, hogy vizes b\u00e1zis\u00fa fest\u00e9ket haszn\u00e1lt Guly\u00e1s. Guly\u00e1s egy\u00fattal \u00e9lt az alkalommal \u00e9s eln\u00e9z\u00e9st k\u00e9rt a rend\u0151rn\u0151t\u0151l, aki a bocs\u00e1natk\u00e9r\u00e9st elfogadta. Azt\u00e1n egy \u00fajabb k\u00e9szenl\u00e9ti rend\u0151r is elfogadta Guly\u00e1s bocs\u00e1natk\u00e9r\u00e9s\u00e9t, ami\u00e9rt akci\u00f3ja sor\u00e1n befest\u00e9kez\u0151d\u00f6tt.\u00a0Hogy lett meg Varga, akit csak k\u00e9s\u0151bb vettek \u0151rizetbe? - err\u0151l besz\u00e9lt az utols\u00f3 rend\u0151rs\u00e9gi tan\u00fa. Elmondta, hogy figyelt\u00e9k az akci\u00f3ja ut\u00e1n, ahogy a t\u00f6meg elindult hazafel\u00e9. Felesleges lett volna a t\u00f6megb\u0151l kiemelni, probl\u00e9ma lett volna - mondta a tan\u00fa. Varga az Oktogonn\u00e1l v\u00e1lt ki a t\u00f6megb\u0151l. Guly\u00e1s elcs\u00faszott a dob\u00e1skor - mondta a tan\u00fak\u00e9nt beid\u00e9zett rend\u0151rtiszt. Elrep\u00fclt a kez\u00e9b\u0151l a flakon. Elmond\u00e1s\u00e1b\u00f3l kider\u00fclt, el\u0151tte nem figyelt\u00e9k Guly\u00e1s\u00e9kat, amikor m\u00e9g csak a lufikat akart\u00e1k megt\u00f6lteni fest\u00e9kkel. Csak akkor figyeltek fel Guly\u00e1sra, amikor a flakonnal nekifutott. A tiszt sem tudott harmadik szem\u00e9lyr\u0151l. Ezt m\u00e1r t\u00f6bben vallott\u00e1k. Ez amiatt fontos, hogy meg\u00e1ll-e a csoportoss\u00e1g v\u00e1dja.H\u00e1romnegyed n\u00e9gy k\u00f6r\u00fcl v\u00e9get \u00e9rt a hat tan\u00fa kihallgat\u00e1sa.\u00a0\u00a0A b\u00edr\u00f3 sz\u00fcnetet rendelt el, az esetr\u0151l k\u00e9sz\u00fclt felv\u00e9telekkel folytat\u00f3dik majd a t\u00e1rgyal\u00e1s.A sz\u00fcnetben a TASZ megb\u00edz\u00e1s\u00e1b\u00f3l dolgoz\u00f3 Neh\u00e9z-Posony Kata, Varga \u00fcgyv\u00e9dje azt mondta az Indexnek, \"nagyon nagy baj volna ebben az orsz\u00e1gban, ha a b\u00edr\u00f3s\u00e1g nem venn\u00e9 figyelembe, hogy v\u00e9lem\u00e9nynyilv\u00e1n\u00edt\u00e1sr\u00f3l sz\u00f3lt az akci\u00f3\". Szerinte egy\u00e9bk\u00e9nt is k\u00e9rd\u00e9sesek a v\u00e1dpontok, hiszenLegfeljebb k\u00e1rt\u00e9r\u00edt\u00e9s volna k\u00f6vetelhet\u0151, de semmik\u00e9pp sincs sz\u00f3 b\u0171ncselekm\u00e9nyr\u0151l - m\u00e1rpedig a gar\u00e1zdas\u00e1g \u00e9s a rong\u00e1l\u00e1s egyenk\u00e9nt legfeljebb h\u00e1rom \u00e9v b\u00f6rt\u00f6nnel b\u00fcntethet\u0151, mondta.Az Alkotm\u00e1nyb\u00edr\u00f3s\u00e1g egy\u00e9rtelm\u0171 ir\u00e1nymutat\u00e1st ad a v\u00e9lem\u00e9nynyilv\u00e1n\u00edt\u00e1s t\u00e9ny\u00e9nek figyelembe v\u00e9tel\u00e9re - mondta Neh\u00e9z-Posony, megjegyezve, hogy ez a tiltakoz\u00e1s m\u00f3dj\u00e1val egy\u00fctt igaz, ha az nem kir\u00edv\u00f3an s\u00falyos, m\u00e1rpedig ebben az esetben semmik\u00e9pp sem az.\u00a0Az \u00fcgyv\u00e9d szerint elj\u00e1r\u00e1si hiba t\u00f6rt\u00e9nt azzal, hogy a tan\u00fak hallhatt\u00e1k a v\u00e1dlottak vallom\u00e1sait, amit az \u00e9l\u0151 k\u00f6zvet\u00edt\u00e9s tett lehet\u0151v\u00e9. A t\u00f6rv\u00e9ny ugyan csak azt mondja ki, hogy nem lehetnek jelen a t\u00f6bbiek vallom\u00e1st\u00e9telekor, de a c\u00e9lja nyilv\u00e1nval\u00f3an az, hogy ne hallhass\u00e1k m\u00e1sok vallom\u00e1sait. Sz\u00fcks\u00e9g eset\u00e9n ez m\u00e1sodfokon is \u00e9rv lehet.Negyed \u00f6t ut\u00e1n p\u00e1r perccel a m\u00e1sodik sz\u00fcnet ut\u00e1n folytat\u00f3dott a t\u00e1rgyal\u00e1s. Laptop k\u00f6r\u00e9 gy\u0171lnek a v\u00e1dlottak, v\u00e9d\u0151k, \u00fcgy\u00e9szek. \"Hallgat\u00f3s\u00e1g nem mozdul\" - inti nyugalomra a termet a b\u00edr\u00f3. Megn\u00e9ztek n\u00e9h\u00e1ny felv\u00e9telt, majd a tan\u00fak nyilatkoztak arr\u00f3l, k\u00e9rnek-e k\u00f6lts\u00e9gt\u00e9r\u00edt\u00e9st \u00e9s igazol\u00e1st arr\u00f3l, hogy itt j\u00e1rtak.Guly\u00e1s M\u00e1rton ism\u00e9telten k\u00e9rte \"a korm\u00e1nyzati \u00a0propagand\u00e1t folytat\u00f3, a Kreml-\u00e9rdekeit k\u00e9pvisel\u0151 m\u00e9diumok\" elk\u00fcld\u00e9s\u00e9t, mert az \u0151 k\u00f6zvet\u00edt\u00e9s\u00fckh\u00f6z nem j\u00e1rul hozz\u00e1. A b\u00edr\u00f3 elmondta, ezt a k\u00e9r\u00e9st jelezte, de nem k\u00fcldheti ki a sajt\u00f3t. Guly\u00e1s szerint azonban az M1, TV2, EchoTV nem tekinthet\u0151 sajt\u00f3nak, mert az alapvet\u0151 szakmai etikai norm\u00e1kat nem tartj\u00e1k be, folyamatosan dezinform\u00e1lnak, k\u00fclf\u00f6ldi korm\u00e1ny - Oroszorsz\u00e1g - \u00e9rdekeit k\u00f6vetve. A b\u00edr\u00f3 nem k\u00edv\u00e1nt vit\u00e1ba sz\u00e1llni azzal, hogy mi a sajt\u00f3 \u00e9s mi nem.Azt\u00e1n azon rug\u00f3zott egy kicsit a b\u00edr\u00f3s\u00e1g \u00e9s a v\u00e9delem, hogy hogy j\u00f6tt ki az, hogy 23 ezer forintos a k\u00e1r a S\u00e1ndor-palot\u00e1ban.A bizony\u00edt\u00e1si elj\u00e1r\u00e1s befejez\u0151d\u00f6tt, f\u00e9l hat k\u00f6r\u00fcl j\u00f6ttek a perbesz\u00e9dek.Az \u00fcgy\u00e9szs\u00e9g elismerte az alapt\u00f6rv\u00e9ny alapj\u00e1n a v\u00e9lem\u00e9nynyilv\u00e1n\u00edt\u00e1s szabads\u00e1g\u00e1t, amely szerinte korl\u00e1tozhat\u00f3, nem s\u00e9rthet m\u00e1s alapvet\u0151 jogot, alkotm\u00e1nyos \u00e9rt\u00e9ket. Az \u00fcgy\u00e9szs\u00e9g szerint nem politikai v\u00e9lem\u00e9ny\u00fck miatt \u00fclnek a b\u00edr\u00f3s\u00e1gon a v\u00e1dlottak, hanem a csoportos gar\u00e1zdas\u00e1g \u00e9s m\u0171eml\u00e9krong\u00e1l\u00e1s k\u00f6zt\u00f6rv\u00e9nyes b\u0171ncselekm\u00e9nye miatt.Spont\u00e1n volt a demonstr\u00e1ci\u00f3, \u00e1m ez is a gy\u00fclekez\u00e9si jogr\u00f3l sz\u00f3l\u00f3 t\u00f6rv\u00e9ny hat\u00e1lya al\u00e1 esik. Az \u00fcgy\u00e9sz szerint nem \u00e9rdekelte a v\u00e1dlottakat, hogy m\u0171eml\u00e9kjelleg\u0171 az \u00e9p\u00fclet. Az \u00fcgy\u00e9szs\u00e9g tov\u00e1bbra is kitart a csoportos gar\u00e1zdas\u00e1g mellett, az ehhez sz\u00fcks\u00e9ges harmadik embert ismeretlen szem\u00e9lyk\u00e9nt megjel\u00f6lve. Harmadik elk\u00f6vet\u0151r\u0151l egyetlen tan\u00fa sem besz\u00e9lt, s\u0151t egy\u00e9rtelm\u0171en csak Guly\u00e1sr\u00f3l \u00e9s Varg\u00e1r\u00f3l sz\u00f3ltak.Felf\u00fcggesztett b\u00f6rt\u00f6nt javasolt az \u00fcgy\u00e9szs\u00e9g Varga \u00e9s Guly\u00e1s \u00fcgy\u00e9ben.Az \u00fcgy\u00e9szs\u00e9g szerint megval\u00f3sult a gar\u00e1zdas\u00e1g, az ehhez sz\u00fcks\u00e9ges er\u0151szak dolog ellen - \u00edgy a S\u00e1ndor-palota ellen - is megt\u00f6rt\u00e9nhet. Az \u00fcgy\u00e9sz \"z\u00e1r\u00f3jelben jegyzi \u00a0meg\", hogy az \u00e9p\u00fclet a k\u00f6zt\u00e1rsas\u00e1gi eln\u00f6ki hivatalnak is helyt ad \"de most tekints\u00fcnk el ett\u0151l\" - mondta b\u00e1r nem vil\u00e1gos, mi\u00e9rt k\u00e9ne eltekinteni \u00a0ett\u0151l, hiszen a v\u00e1dlottak elmond\u00e1sa alapj\u00e1n \u00e9pp ez\u00e9rt lett tiltakoz\u00e1suk c\u00e9lpontja. Az \u00fcgy\u00e9szs\u00e9g szerint mindegy, hogy csak v\u00edzb\u00e1zis\u00fa a fest\u00e9k, a rong\u00e1l\u00e1s is megt\u00f6rt\u00e9nt. Fenntartja az \u00fcgy\u00e9szs\u00e9g a csoportos gar\u00e1zdas\u00e1g v\u00e1dj\u00e1t, k\u00e9sz t\u00e9nyk\u00e9nt kezelve, hogy \"h\u00e1rman val\u00f3s\u00edtott\u00e1k meg a b\u0171ncselekm\u00e9nyt\", amire nem ker\u00fclt bizony\u00edt\u00e9k a per sor\u00e1n.Az \u00fcgy\u00e9szs\u00e9g Guly\u00e1s hasonl\u00f3 cselekm\u00e9ny\u00e9t s\u00falyos\u00edt\u00f3 k\u00f6r\u00fclm\u00e9nynek tekinti, ahogyan a szervezetts\u00e9get \u00e9s a halmazatot - a gar\u00e1zdas\u00e1g \u00e9s rong\u00e1l\u00e1s egy\u00fcttes \u00e1ll\u00e1s\u00e1t - enyh\u00edt\u0151k\u00e9nt a rend\u0151r\u00f6k fel\u00e9 tett bocs\u00e1natk\u00e9r\u00e9st is.\u00a0Az \u00fcgy\u00e9sz azzal is \u00e9rvelt, hogy \"nagyon elszaporodtak\" a gar\u00e1zda b\u0171ncselekm\u00e9nyek Magyarorsz\u00e1gon.Matl\u00e1k szerint az \u00fcgy\u00e9szs\u00e9gnek val\u00f3j\u00e1ban politikai v\u00e9lem\u00e9nye van, amely \"az alkotm\u00e1ny hely\u00e9be l\u00e9pett alapt\u00f6rv\u00e9nyre\" hivatkozik. Guly\u00e1s \u00fcgyv\u00e9dje \u00fagy v\u00e9li, korl\u00e1tozott lehet\u0151s\u00e9ge volt a v\u00e9delemnek, hiszen nem k\u00e9sz\u00fclhettek tan\u00fak beid\u00e9z\u00e9s\u00e9vel, ehhez m\u00e1s felv\u00e9teleket is \u00e9rdemes lett volna a b\u00edr\u00f3s\u00e1g el\u00e9 t\u00e1rni, de csak az \u00e1llt rendelkez\u00e9sre, amit az \u00fcgy\u00e9szs\u00e9g beny\u00fajtott. Guly\u00e1s nem ismerhette meg az iratokat id\u0151ben, tan\u00fait sem kutathatta fel, hiszen bilincsben v\u00e1rta a pert, noha Matl\u00e1k szerint az \u0151rizet felt\u00e9telei sem \u00e1lltak fenn.Matl\u00e1k vitatta a gyakorlatot, hogy a politikai v\u00e9lem\u00e9nynyilv\u00e1n\u00edt\u00e1s a gar\u00e1zdas\u00e1g elemeit haszn\u00e1lja, arra hivatkozva, hogy megbotr\u00e1nkoz\u00e1st okozhat. Az \u00fcgy\u00e9szs\u00e9g ezt \u00f6nk\u00e9nyesen haszn\u00e1lja, visszacs\u00faszva a rendszerv\u00e1lt\u00e1s el\u0151tti id\u0151re, mondta.\u00a0Matl\u00e1k felh\u00edvta a figyelmet, hogy Guly\u00e1s elest\u00e9ben nem tal\u00e1lta el a S\u00e1ndor-palot\u00e1t, a rong\u00e1l\u00e1s ez\u00e9rt is vitathat\u00f3. \u00a0\u00c9s ezt al\u00e1t\u00e1masztott\u00e1k a v\u00e1d tan\u00fai is - \u00e9rvelt.\u00a0Mitl\u00e1k szerint ha a b\u00edr\u00f3s\u00e1g nem felment\u0151 \u00edt\u00e9letet hoz, akkor megengedhetetlen\u00fcl kiterjesztve \u00e9rtelmezi a Btk-t. Nem lehet rong\u00e1l\u00e1snak \u00e9rtelmezni, hogy el sem jutott Guly\u00e1s fest\u00e9kes flakonja a S\u00e1ndor-palot\u00e1ig. Objekt\u00edve nem lehet megbotr\u00e1nkoztat\u00f3nak, kih\u00edv\u00f3, k\u00f6z\u00f6ss\u00e9g elleni cselekm\u00e9nynek nevezni Guly\u00e1s\u00e9k tett\u00e9t - mondta Matl\u00e1k, megjegyezve, hogy k\u00edv\u00e1ncsi lenne egy olyan kutat\u00e1sra, amelyik megbotr\u00e1nkoztat\u00e1s tekintet\u00e9ben \u00f6sszevetn\u00e9 Guly\u00e1s\u00e9k tiltakoz\u00e1s\u00e1t \u00e9s a lex CEU \u00c1der J\u00e1nos \u00e1ltali j\u00f3v\u00e1hagy\u00e1s\u00e1t.Neh\u00e9z-Posony Kata, Varga Gergely \u00fcgyv\u00e9dje fenntartotta elj\u00e1r\u00e1sbeli kifog\u00e1sait, \u00e9s az \u0151rizetbe v\u00e9tel t\u00e9ny\u00e9vel szembeni kifog\u00e1sait. Az \u00fcgyv\u00e9d szerint Varg\u00e1n\u00e1l nem \u00e1llt fenn a sz\u00f6k\u00e9s es\u00e9lye, egy\u00fcttm\u0171k\u00f6d\u0151 volt, bizony\u00edt\u00e9kokat nem t\u00fcntethetett el, tan\u00fakat nem befoly\u00e1solhatott. Az elj\u00e1r\u00e1s a v\u00e1dlottak jogainak rendk\u00edv\u00fcl s\u00falyos korl\u00e1toz\u00e1sa, alapvet\u0151 emberi jogaikat s\u00e9rtette, enni nem tudtak, aludni sem, \u00e9s saj\u00e1t v\u00e9delm\u00fckre sem k\u00e9sz\u00fclhettek fel, mondta.F\u00e9l \u00f3r\u00e1val a t\u00e1rgyal\u00e1s el\u0151tt ny\u00fajtotta a kez\u00fcnkbe az \u00fcgy\u00e9szs\u00e9g az iratokat, mondta Neh\u00e9z-Posony, v\u00e9rl\u00e1z\u00edt\u00f3nak nevezve az \u00fcgy\u00e9szs\u00e9g \u00fctemez\u00e9s\u00e9t, \u00e9s azt az \u00e1ls\u00e1gos gesztust is, hogy ezt egy \u00f3r\u00e1val kor\u00e1bban is megkaphatta volna, ha besiet az \u00fcgy\u00e9szs\u00e9gre.\u00a0Az \u00fcgyv\u00e9d felh\u00edvta a figyelmet arra az elj\u00e1r\u00e1si hib\u00e1ra, hogy a v\u00e1d tan\u00fai hallhatt\u00e1k a v\u00e1dlottak vallom\u00e1s\u00e1t. \"Megleck\u00e9ztetni akarj\u00e1k azokat, akik ki merik nyilv\u00e1n\u00edtani a v\u00e9lem\u00e9ny\u00fcket\" - mondta Neh\u00e9z-Posony, aki szerint ezt figyelmeztet\u00e9snek sz\u00e1nja az \u00fcgy\u00e9szs\u00e9g azoknak, akik esetleg tiltakozn\u00e1nak.\u00a0Neh\u00e9z-Posony szerint nyilv\u00e1nval\u00f3, hogy politikai v\u00e9lem\u00e9nynyilv\u00e1n\u00edt\u00e1s t\u00f6rt\u00e9nt. Kifog\u00e1st is emelt az ellen, hogy az \u00fcgy\u00e9szs\u00e9g l\u00e9nyegtelennek tartotta, hogy az \u00e9p\u00fclet a k\u00f6zt\u00e1rsas\u00e1gi eln\u00f6k hivatal\u00e1nak ad helyet, \u00e9s helyette ink\u00e1bb a m\u0171eml\u00e9kjelleget emelte ki.\u00a0\u00c1llags\u00e9relem nem t\u00f6rt\u00e9nt, ami a rong\u00e1l\u00e1s el\u0151felt\u00e9tele volna- mondta Neh\u00e9z-Posony, megjegyezve, hogy a v\u00edzb\u00e1zis\u00fa fest\u00e9k elt\u00e1vol\u00edt\u00e1s\u00e1hoz egy v\u00f6d\u00f6r v\u00edz kellett \u00e9s szivacs. Legfeljebb polg\u00e1ri perben lehetne k\u00e1rt\u00e9r\u00edt\u00e9si igeny alapja, b\u00e1r nem vil\u00e1gos, hogyan j\u00f6hetett ki 23 ezer forintos k\u00e1r.Val\u00f3ban l\u00e1tszik a vide\u00f3n egy harmadik szem\u00e9ly, de l\u00e1that\u00f3an nem k\u00f6z\u00f6sen l\u00e9ptek fel, egyszer\u0171en felemelt egyet a f\u00f6ld\u00f6n hagyott fest\u00e9kflakonokb\u00f3l - mondta az \u00fcgyv\u00e9d, felment\u00e9st k\u00e9rve.Guly\u00e1s k\u00f6sz\u00f6netet mondott a sajt\u00f3nak \u00e9s az \u00fcgyv\u00e9dnek, s\u0151t, az \u00fcgy\u00e9szs\u00e9gnek is, de a b\u00edr\u00f3 meg\u00e1ll\u00edtotta, hogy az utols\u00f3 sz\u00f3 jog\u00e1n a b\u00edr\u00f3s\u00e1ghoz sz\u00f3lhat.\u00a0Mit kezdjen a t\u00e1rsadalom az igazs\u00e1g\u00e9rzet\u00e9vel, amely \u00e9veken \u00e1t folyamatosan s\u00e9r\u00fcl, l\u00e1tva, hogy a hatalom hogyan b\u00e1nik a r\u00e1b\u00edzott vagyonnal. \"Kiel\u00e9g\u00fcl a t\u00e1rsadalom igazs\u00e1g\u00e9rzete, ha engem ma b\u0171n\u00f6snek tal\u00e1lnak?\" - k\u00e9rdezte Guly\u00e1s, hozz\u00e1t\u00e9ve, hogy ha \u00edgy lenne akkor k\u00e9sz \u00e9lete v\u00e9g\u00e9ig b\u00f6rt\u00f6nbe vonulni, de nyilv\u00e1nval\u00f3, hogy ezzel nem \u00e1llna helyre a t\u00e1rsadalom igazs\u00e1g\u00e9rzete.\u00a0Att\u00f3l \u00e1ll helyre a t\u00e1rsadalom igazs\u00e1g\u00e9rzete, ha minket el\u00edt\u00e9lnek, vagy ha az \u00fcgy\u00e9szs\u00e9g teszi a dolg\u00e1t, \u00e9s a val\u00f3di b\u0171nelk\u00f6vet\u0151k ir\u00e1ny\u00e1ba indul el, akik nevets\u00e9gess\u00e9 teszik, megcs\u00fafolj\u00e1k a k\u00f6zhatalmat, tette fel a k\u00e9rd\u00e9st. Megtapsolt\u00e1k. A b\u00edr\u00f3nak kellett fegyelmeznie.Az\u00e9rt kell feszegetni a sz\u00f3l\u00e1sszabads\u00e1g hat\u00e1rait, mert a k\u00f6z\u00e9let olyan szintre s\u00fcllyedt, amit m\u00e1r nem lehet elviselni - mondta Varga Gerg\u0151, aki szerint ha az, amit csin\u00e1lt gar\u00e1zdas\u00e1g, akkor a politikai v\u00e9lem\u00e9nynyilv\u00e1n\u00edt\u00e1s alaphangja lesz a gar\u00e1zdas\u00e1g, minden m\u00e1s csak rosszabbb lesz - mondta Varga.\u00a0\"B\u00fcszk\u00e9n fogom viselni, ha engem ma el\u00edt\u00e9lnek gar\u00e1zdas\u00e1g\u00e9rt, mert milyen n\u00e9p az, amely olyan t\u00f6rv\u00e9nyt tart be, amit ellene hoznak?\" - mondta.A b\u00edr\u00f3s\u00e1g \u00edt\u00e9lethozatalra visszavonult, a kivonul\u00f3 Guly\u00e1s\u00e9kat megint megtapsolt\u00e1k.Guly\u00e1s M\u00e1rton volt az, aki 2016 febru\u00e1rj\u00e1ban leszerelte a Nemzeti V\u00e1laszt\u00e1si Irod\u00e1r\u00f3l a t\u00e1bl\u00e1t, a \"kopasz-\u00fcgy\" miatti tiltakoz\u00e1sk\u00e9ppen. Abban az \u00fcgyben gar\u00e1zdas\u00e1g miatt el\u00edt\u00e9lt\u00e9k \u00e9s pr\u00f3b\u00e1ra bocs\u00e1tott\u00e1k. Azt\u00e1n h\u00e9tf\u0151n a CEU-\u00fcgy miatt a S\u00e1ndor-palot\u00e1n\u00e1l is t\u00fcntetett \u00c1der J\u00e1nos t\u00f6rv\u00e9nyt al\u00e1\u00edr\u00f3 d\u00f6nt\u00e9se ellen: fest\u00e9kkel igyekezett megdobni az \u00e9p\u00fcletet, csak egy rend\u0151r k\u00f6zben lefogta, \u00fagyhogy a rend\u0151r lett csupa fest\u00e9k.\u00a0Guly\u00e1s emiatt h\u00e9tf\u0151 \u00f3ta \u0151rizetben van. Kedden  a fogvatart\u00e1sa ellen. Egy m\u00e1sik, szint\u00e9n dob\u00e1l\u00f3 aktivist\u00e1t k\u00e9s\u0151bb a lak\u00e1s\u00e1r\u00f3l vittek be a rend\u0151r\u00f6k.Az \u00fcgy\u00e9szs\u00e9g a k\u00f6zlem\u00e9ny\u00e9ben h\u00e1rom emberr\u0151l tesz eml\u00edt\u00e9st. Azt \u00edrj\u00e1k, a\u00a0h\u00e1rom elk\u00f6vet\u0151 \"a nyilv\u00e1nos rendezv\u00e9nyen - az egyik\u00fck \u00e1ltal beszerzett - 6 darab, fest\u00e9ket tartalmaz\u00f3 m\u0171anyag flakon tartalm\u00e1t lufikba pr\u00f3b\u00e1lta t\u00f6lteni az\u00e9rt, hogy azokat az \u00e9p\u00fclet fal\u00e1n sz\u00e9tdurrantva, min\u00e9l nagyobb fel\u00fcletet szennyezzenek be fest\u00e9kkel.Miut\u00e1n a fest\u00e9k s\u0171r\u0171s\u00e9ge miatt ez nem siker\u00fclt, a fest\u00e9kes flakonok tetej\u00e9t levett\u00e9k, majd a kordonhoz futva, a rend\u0151ri sorfal felett a S\u00e1ndor-palota ir\u00e1ny\u00e1ba dobt\u00e1k. Azok k\u00f6z\u00fcl 1-1 flakon a S\u00e1ndor-palot\u00e1t eltal\u00e1lta, annak erk\u00e9ly\u00e9t \u00e9s fal\u00e1t fest\u00e9kkel beszennyezte, ezzel megrong\u00e1lva azt, \u00edgy a kiemelten v\u00e9dett nemzeti vagyonban 23 000 forint k\u00e1r keletkezett\".A Budapesti Nyomoz\u00f3 \u00dcgy\u00e9szs\u00e9g v\u00e9g\u00fcl k\u00e9t szem\u00e9lyt vett \u0151rizetbe \u00e9s hallgatott ki gyan\u00fas\u00edtottk\u00e9nt csoportosan\u00a0\u00e9s nyilv\u00e1nos rendezv\u00e9nyen elk\u00f6vetett gar\u00e1zdas\u00e1g b\u0171ntett\u00e9nek, valamint m\u0171eml\u00e9k megrong\u00e1l\u00e1s\u00e1val elk\u00f6vetett rong\u00e1l\u00e1s b\u0171ntett\u00e9nek megalapozott gyan\u00faja miatt.Guly\u00e1s M\u00e1rton mindezt az el\u0151z\u0151 \u00fcgy\u00e9nek\u00a0pr\u00f3b\u00e1ra bocs\u00e1t\u00e1s pr\u00f3baideje alatt, \"illetve m\u00e1s folyamatban l\u00e9v\u0151 b\u00fcntet\u0151elj\u00e1r\u00e1s hat\u00e1lya alatt k\u00f6vette el\", \u00edrja az \u00fcgy\u00e9szs\u00e9g.Mindez azt jelentette, hogy az aktivista \u00fcgyei \u00f6sszead\u00f3dtak, hiszen ha a pr\u00f3b\u00e1ra bocs\u00e1t\u00e1s felt\u00e9teleit megszegi valaki, akkor az a k\u00f6vetkez\u0151 \u00fcgy\u00e9ben halmazatk\u00e9nt, s\u00falyosb\u00edt\u00f3 t\u00e9nyez\u0151k\u00e9nt jelentkezik, \u00e9s a t\u00e1rgyal\u00e1son - b\u00e1r bizony\u00edt\u00e1si elj\u00e1r\u00e1s m\u00e1r nincs - , el\u0151veszik azt is. Ami m\u00e9g jogilag \"\u00e9rdekes\", az az, hogy \u00fagy \u00edrt\u00e1k meg Guly\u00e1s ellen a v\u00e1diratot csoportos gar\u00e1zdas\u00e1g miatt, hogy csak k\u00e9t embert tudtak elfogni \u00e9s kihallgatni, s\u0151t, egy\u00e1ltal\u00e1n beazonos\u00edtani. A harmadik emberr\u0151l, aki miatt jogilag m\u00e1r csoportosnak nevezhet\u0151 a cselekm\u00e9ny, semmit nem tudnak a hat\u00f3s\u00e1gok.", "title": "300 \u00f3ra k\u00f6zmunk\u00e1ra \u00edt\u00e9lt\u00e9k a S\u00e1ndor-palot\u00e1t megdob\u00e1lni akar\u00f3 Guly\u00e1s M\u00e1rtont", "url": "http://index.hu/belfold/2017/04/13/gulyas_marton_sandor-palota_itelet/"}], "2": ["cserhalmi", "m\u0171t\u00e9t", "sz\u00ednh\u00e1z", "gy\u00f6rgy", "siker\u00fclt", {"id": 151, "text": "A sz\u00e9kesfeh\u00e9rv\u00e1ri V\u00f6r\u00f6smarty Sz\u00ednh\u00e1z cs\u00fct\u00f6rt\u00f6k\u00f6n  a Facebook-oldal\u00e1n, hogy Cserhalmi Gy\u00f6rgy nemr\u00e9g s\u00falyos t\u00e9rdm\u0171t\u00e9ten esett \u00e1t, de a beavatkoz\u00e1s ut\u00e1n egy kor\u00e1bbi gerincprobl\u00e9ma miatt orvosai az azonnali m\u0171t\u00e9t mellett d\u00f6nt\u00f6ttek.A Kossuth-d\u00edjas Cserhalmi Gy\u00f6rgy, a nemzet sz\u00edn\u00e9sze m\u00e1r j\u00f3l van, de j\u00e1tszani sok\u00e1ig nem fog tudni. \u201eA debreceni Ken\u00e9zy Gyula K\u00f3rh\u00e1zban dr. Mik\u00f3 L\u00e1szl\u00f3 orvos-igazgat\u00f3 elv\u00e9gezte a m\u0171t\u00e9tet, \u00e9s m\u00e9g aznap este siker\u00fclt Cserhalmi Gy\u00f6rggyel besz\u00e9lnem, aki biztos\u00edtott r\u00f3la, hogy a m\u0171t\u00e9t j\u00f3l siker\u00fclt, \u00e9s m\u00e1ris jobban \u00e9rzi mag\u00e1t. Fel\u00e9p\u00fcl\u00e9se azonban hossz\u00fa heteket vesz ig\u00e9nybe, ez\u00e9rt sajn\u00e1lattal le kell mondania az \u00e1prilis \u00e9s m\u00e1jus h\u00f3napra meghirdetett Cserhalmi Anzix esteket\u201d \u2013 k\u00f6z\u00f6lte a sz\u00e9kesfeh\u00e9rv\u00e1ri sz\u00ednh\u00e1z igazgat\u00f3ja, Szikora J\u00e1nos.Cserhalmi Gy\u00f6rgy kor\u00e1bban azt mondta, h\u00e1rom h\u00f3napos fel\u00e9p\u00fcl\u00e9sre sz\u00e1m\u00edt. A sz\u00edn\u00e9sz \u00edgy val\u00f3sz\u00edn\u0171leg nem tud m\u00e1jusban kiutazni a Cannes-i Filmfesztiv\u00e1lra: \u00e9pp cs\u00fct\u00f6rt\u00f6k\u00f6n jelentett\u00e9k be, hogy k\u00f6vetkez\u0151 filmje, Mundrucz\u00f3 Korn\u00e9l Jupiter holdja c\u00edm\u0171 alkot\u00e1sa .", "title": "Azonnal meg kellett m\u0171teni Cserhalmi Gy\u00f6rgy\u00f6t", "url": "http://index.hu/kultur/2017/04/13/azonnal_meg_kellett_muteni_cserhalmi_gyorgyot/"}]}